\chapter{За този документ и авторите}

\section{Замисъл и стил на писане}
\begin{itemize}
 \item Книгата трябва да е полезна като съдържание и начин на дистрибутиране, както за начинаещи, така и за
 напреднали. Това означава, че в началото на книгата матариалът трябва да е лек и достъпен за
 колкото може повече потребители, като сложността се увеличава с всяка следваща глава.
 \item Книгата трябва да отразява по-рядко срещани и познати възможности на Debian, дори
 нехарактерни за официалната документация (например custom installers, защо не и да
 поддържаме сорсове на такива в \texttt{\emph{utils/}}, non-x86 personal arch experience и др.)
\end{itemize}

\section{Препоръки към авторите}

FIXME: Тази секция може би се нуждае от обсъждане.


Всеки, който добавя някакъв код, би трябвало да:
\begin{itemize}
\item Добави името си по азбучен ред във файла \texttt{AUTHORS}, както
  и в полетата \texttt{\textbackslash pdfauthor} и
  \texttt{\textbackslash author} в \texttt{debian-book.tex}.
\item Добавя кратки обяснения за промените си в файла \texttt{ChangeLog}.
\item Обсъжда всички по-структурни промени в списъка
  <\hlink{debian-book@lists.zadnik.org}{http://zadnik.org/cgi-bin/mailman/listinfo/debian-book}>.
\end{itemize}


Книгата е голяма, затова не може да се очаква всички да я прочетат от
началото до края, като при това да запомнят всяко нещо къде е.  Поради
тази причина трябва да се отделя специално внимание къде точно поставяте
своите материали и какво заглавие им слагате.  Ръководното правило е
да се поставяте на мястото на читателя.  Поставете се на негово място,
погледнете дългото съдържание и решете къде бихте търсили Вашия
материал.


Следващото нещо е заглавието на материала.  Съобразете се с мястото,
което сте избрали.  Не претоварвайте заглавието, но и не го правете
неясно.  Ако материалът може да се опише с една ключова дума, сложете
я като първа в заглавието (в \texttt{\textbackslash textit}) и я
отделете с двоеточие.  Идеалният вариант е тази ключова дума да е име
на пакет, име на команда или име на файл.


Използвайки този начин, позволявате на по-напредналите потребители
по-бързо да намират информацията, която им е нужна, защото тези
ключови думи може да им говорят повече от самото заглавие.
Начинаещите потребители също печелят, защото самото съдържание на
книгата става като справочник за пакети, команди и файлове.  Ето
пример за секция:

\begin{verbatim}
\chapter{\textit{stow}: Инсталиране на не-дебиански софтуер}
\end{verbatim}


Избягвайте да пишете команди, вградени в самите абзаци на текста.
Отделяйте ги в \texttt{\textbackslash begin\{verbatim\}}.  По този
начин човек, без да чете текста, добива представа какво трябва да се
прави.  В крайна сметка в командите, които препоръчвате, се съдържа
цялата практична страна на Вашия материал.


Поради същата причина не вграждайте примерни редове от файлове в
текста, а използвайте \texttt{\textbackslash begin\{verbatim\}}.


Добре е първото изречение на абзац да въвежда в темата на абзаца.
Така се дава по-добра възможност да се пресява нужното за читателя от
ненужното.


Използвайте богатството на \LaTeX.

\begin{itemize}
\item Не се опитвайте да правите таблици или списъци в среда \texttt{verbatim}
\item Команди, имена на файлове и директории е добре да бъдат опаковани в
\texttt{\textbackslash texttt}
\item Термините и понятията е добре да бъдат опаковани в \texttt{\textbackslash textit}
\item Имена на менюта и на текст, съдържащ предупреждение, на което трябва да се наблегне, е
добре да се опакова в \texttt{\textbackslash textbf}
\item Извадки от съдържание на файлове е добре да бъдат опаковани в среда \texttt{verbatim}
\end{itemize}

\chapter{Регистрация за авторите}


За да бъдете добавен в проекта, трябва да имате регистрация като потребител на системата, която хоства проекта. Името на вашата регистрация трябва да изпратите на администратора на debian-book, който в момента е Никола Антонов <\texttt{nikola@linux-bg.org}>.

Въпреки че проектът има администратор, това не трябва да ви спира да давате всякакви предложения относно развитието на проекта, като се очаква и да можете да осъществявате тези предложения.  В този смисъл функцията на администратора е по-скоро техническа. Ако покажете способности в това отношение и имате достатъчно време, може и да ви изберем (ние, участниците в книгата) да бъдете "`глава"' на проекта.
