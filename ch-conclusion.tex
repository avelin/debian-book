
Тази книга е резултат на наблюдения на това как с течение на времето едни или други потребители на GNU/Linux измъчват себе си или измъчват GNU/Linux дистрибуцията, с която работят, без значение коя. Достигнахме до убеждението, че не е лошо да събираме тези неща на едно място и някога да ги приведем в по-удобен вид за четене, което може би ще спомогне да се оцени с какво може или не може да им бъде полезен Debian GNU/Linux. Дали след това въобще потребителите и ще опитат ползването на една такава дистрибуция, е без значение. Това, разбира се, в никакъв случай не е опит за подценяване качествата на другите дистрибуции или опит за оценяване на нещата от позицията на всезнаещи и всеможещи. Напротив, като най-обикновени потребители приемаме всякакви мнения и схващания, различни от нашите, от което можем да се възползваме и преоценявайки нещата, евентуално да придобием чужд опит и знания. От друга страна пък е удоволствие, когато след подобно представяне на дистрибуцията получаваме като обратна връзка благодарности от потребители, неподозиращи силата на Debian. Случвало се е и доста по-напреднали потребители да остават благодарни, че сме им обърнали внимание за съществуването на дистрибуцията, но по-голямо удоволствие е, когато някой нов потребител оцени нещата и евентуално се възползва от тях, понеже по-напредналите не са за жалене, те си знаят ;-).


Специални благодарности:

\begin{itemize}
 \item
 Christoph Lameter - за задълбочения обзор по проблемите на управление
 на софтуера, потребяван в особено големи количества.
 \item
 Антон Зиновиев - за всичко българско, включено в Debian.
 \item
 Валентин Вълчев и Минко Марков - за консултациите относно LaTeX.
 \item
 и разбира се многобройните debian support channels{\ldots}
\end{itemize}
