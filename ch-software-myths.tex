\chapter{Погрешно схващане} 
         

Доста погрешно схващане е, главно сред тези, които не са се докосвали
до Debian, че щом операционната система се изготвя от некомерсиална
организация, то това е неин недостатък, главно поради това, че няма
конкретно лице, което да поеме персонална отговорност при евентуални
проблеми със софтуера. Първо,
\hlink{безплатна}{http://www.debian.org/support}, а така и
\hlink{комерсиална}{http://www.debian.org/consultants/} поддръжка има.
Комерсиалната е ясна --- лице или компания се заема с поддръжката и
гарантира, че всичко ще е както сте се договорили, че трябва да бъде,
и при проблеми следват някакви взаимоотношения между вас, както е
навсякъде. По-важното е, че безплатната поддръжка се осъществява и
идва съвсем естествено до потребителите чрез многобройните пощенски
списъци, новинарски групи, пряко взаимодействие с разработчиците и
т.н, и всичко това е в процеса на разработка. Разбира се, не всички
имат времето, знанията и уменията да се възползват от всичко това, но
това е един прекрасен източник за придобиване на знанията и опита на
другите, по-опитните и по-напредналите. Получава се точно обратното,
главното предимство на организацията е, че е некомерсиална, и
съответно операционната система е такава, т.е. изключително много се
държи на техническия аспект на нещата, без влияние на каквито и да са
външни странични фактори, които могат да отклонят нещата от чисто
техническия нюанс. Това може би е и поради много тясната връзка с
академичните среди, които се интересуват главно от техническата част
на нещата.  Това от своя страна води до налагане на много високо
техническо ниво и задълбоченост, трудно достижимо от редица
комерсиални аналози. На практика направо трябва да се погледне
\hlink{списъка с регистриралите се
  потребители}{http://www.bg.debian.org/users/} (добавени там по своя
инициатива), сред които има научни институции (изключително висока
популярност), комерсиални организации, опганизации с идеални цели, а
както и правителствени такива. Обърнете внимание на мотивите, които
изтъкват за ползване на системата, а както и за какви цели се ползва.

